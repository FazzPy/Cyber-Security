# Fazz | Network Security

<h3> AĞ GÜVENLİĞİNİN TEMELLERİ </h3>

Ağ (Network), iki veya daha fazla bilgisayarın (nesnenin) kablolu veya kablosuz iletişim araçları
üzerinden yazılım ve donanım bileşenleriyle birbirine bağlandığı, bilgi ve sistem kaynaklarının
kullanıcılar arasında paylaşıldığı bir haberleşme sistemidir. Bilgisayar ağları, kullanıcılar
arasında veri aktarımının yapıldığı ve iletişimin sağlandığı bir ortamı ifade eder (Görsel 1.12).
Kişi ve kurumlar için kıymetli verilerin ağlar üzerinden aktarılması saldırganları cezbetmektedir.
Saldırganlar tarafından gerçekleştirilebilecek ağ ataklarının ve oluşabilecek zararların en aza
indirilmesi ağ güvenliği kavramı ile mümkündür.

<h3> AĞ GÜVENLİĞİNİN ÖNEMİ </h3>

Bilgisayar ağlarına ve sunuculara içeriden veya dışarıdan yapılan saldırılar hassas verilerin
yetkisiz kişiler tarafından okunmasına, değiştirilmesine veya silinmesine neden olmaktadır. Bu
durumda ciddi miktarda para, zaman, prestij ve hassas veri kaybı oluşmaktadır. Bu nedenle
bilgisayar ağlarının, bilgi güvenliğinin üç temel unsuru olan gizlilik, bütünlük ve erişilebilirlik
kapsamında içeriden veya dışarıdan gelebilecek tehditlerden korunması büyük önem taşımaktadır. Bundan dolayı ağ güvenliği, bilgisayar ağlarının vazgeçilmez bir parçasıdır.

<h3> AĞ GÜVENLİK PLANI </h3>

Ağ güvenlik planı, bilgisayar ağını yetkisiz kullanıcılardan korumak için kullanılan teknikleri
tanımlayan ve bir sistemin güvenliğini tehlikeye atabilecek olaylara karşı koruma sağlayan bir
stratejidir. Ağ güvenlik planı, güvenli bir bilgi işlem ve ağ ortamı sağlamak için uyulması gereken
yönergelerden oluşur.

<h3> ÖRNEK OLAY </h3>

Bir kurum çalışanı e-postalarını okurken kimlik avı (phishing) saldırısına maruz kalır. Çalışanın,
siber güvenlik farkındalığı bulunmamaktadır. Kullandığı bilgisayarın işletim sistemi güncel
değildir. Hatta bilgisayarda anti-virüs programı da yüklü değildir. Çalışan, e-posta bağlantısına
tıklayarak fidye yazılımının bilgisayara bulaşmasına neden olur. Birkaç dakika sonra fidye yazılımı
ağdaki diğer bilgisayarlara yayılmaya başlar. Bilgisayarlardaki tüm veriler şifrelenir. Kurum, fidyeyi
ödemeye karar verir. Günün sonunda saldırgan başarılı olur.

örnek olayda belirtilen kurum, alanında başarılı bir siber güvenlik firmasından danışmanlık
hizmeti almalıdır. Kurum, alacağı hizmet ile benzer saldırıları engellemenin yöntemini
öğrenmelidir. Kurum çalışanlarına siber güvenlik eğitimleri verilerek farkındalık sağlanmalıdır.
Kurum iyi tasarlanmış, stratejik bir ağ güvenlik planına sahip olmalıdır. Ağ güvenlik planı,
saldırıları önlemek ve kurumun itibarını korumak için yönergeler içermelidir.
Bir ağın güvenliğini sağlamak için yönlendiriciler, güvenlik duvarları, izinsiz giriş algılama /
önleme sistemleri ve son kullanıcı cihazı güvenlik yazılımları gibi bileşenlerin kombinasyonuna
ihtiyaç duyulur. Hangi bileşenin satın alınacağına ve kullanılacağına karar vermek için iyi bir
planlama gerekir.
Ağ güvenlik planının oluşturulması için gereken adımlar aşağıda verilmiştir.



Güvence altına almak istediğiniz ağ varlıklarını tanımlayınız.
Kurum çalışanlarının bilgisayarları, sunucular, depolanan veriler, gizli ve hassas veriler, ağ
iletim ortamından aktarılan veriler, anahtarlar (switch) ve yönlendiriciler (router) ağ varlıklarına
örnek olarak verilebilir. 

Tehdit değerlendirmesini gerçekleştiriniz.
Ağdaki güvenlik açıkları tanımlanır ve sınıflandırılır. Kritik sistem ve cihazlarda kullanılan zayıf
parola veya varsayılan parola gibi istismar edilebilecek zafiyetler belirlenir. Gerekli güvenlik
yamalarının sürümünü belirlemek için uygulama, dosya ve veri tabanı sunucularındaki ağ güvenlik
açıkları bulunur. Kritik sistemlerde şifreleme ayarları kontrol edilir. Sızma testi gerçekleştirilerek
sistemdeki güvenlik açıkları tespit edilir. Tespit edilen bulguların önem derecesine göre düzeltme
önerileri belirtilir.

BT ve ağ güvenliği politikası geliştiriniz.
Ağa giren ve çıkan trafiği filtrelemek için bir güvenlik duvarı oluşturulur. Gizli ve hassas bilgilere
sahip sistemlere yalnızca kimliği doğrulanmış kullanıcılar erişebilmelidir. Kimlik doğrulaması
kullanılmalıdır. En az 8 karakter olmak üzere büyük, küçük harf, sembol ve rakamlardan oluşan,
düzenli olarak değiştirilen parolalar tercih edilmelidir. Tüm hassas veriler şifrelenmelidir. Uzak
kullanıcılar VPN (Sanal Özel Ağ) ile güvenli bağlantılar kurmalıdır. Ağdaki bilgisayarlara virüsten
koruma, casus yazılım önleme uygulamaları yüklenmelidir. Alt ağlar oluşturulabilir. Sanal Yerel
Alan Ağları (VLAN) kullanılabilir.

Güvenli kablosuz ağları kullanınız.
Kablosuz ağ adı (SSID) değiştirilmeli veya gizlenmelidir. Kablosuz erişim noktaları yönetici
panellerinin varsayılan parolaları değiştirilmelidir. Kimlik doğrulaması kullanılmalıdır. Ortak
kablosuz ağlar kullanılırken hassas veriler paylaşılmamalıdır.

Güvenlik bilinci oluşturunuz.
Kurum çalışanlarına siber güvenlik farkındalığı eğitimleri verilmelidir. Çalışanlar, şüpheli kimlik
avı girişimleri ve sosyal mühendislik saldırılarına karşı bilgilendirilmelidir. Yaygın ağ güvenlik
açıkları ve bunların nasıl önleneceği konusunda eğitim oturumları düzenlenmelidir. Kurum
çalışanlarının hazırlık düzeyini ölçmek için sahte ağ saldırıları oluşturulabilir.

Olay müdahalesi tanımlayınız.
Olay müdahalesi, bir güvenlik ihlali veya siber saldırı sonrasında hasarı sınırlamayı, kurtarma
süresini ve maliyeti azaltmayı hedeflemektedir.

Güvenlik kontrollerini standartlara göre gerçekleştiriniz.
Güvenli ağlar oluşturmak için ISO 27001 Bilgi Güvenliği Yönetim Sistemi gibi standartlara
uyulmalıdır.

Bir güvenlik firmasından danışmanlık hizmeti alınız.
Kurumun ağ güvenlik planını uygulamasına yardımcı olur. Bu firmalar, siber güvenlik
sorunlarının çözümünde ilgili kuruma destek olur. 

Güvenliğin sürekliliğini sağlayınız.
Güvenlik politikaları belirli aralıklarla gözden geçirilmelidir. Ağ güvenlik planının genel bir
incelemesi yapılmalıdır.

<h3> Ağ Saldırılarını Algılama ve Önleme </h3>

Ağ saldırılarına neden olan etkenlerden bazıları şunlardır:
• Ağ cihazlarının eksik veya yanlış yapılandırılan konfigürasyonları
• Ağ cihazlarının varsayılan olarak bırakılan ayarları
• Ağ ve son kullanıcı cihazlarının zafiyetleri
• TCP/IP protokol (TCP, ARP, ICMP, DHCP, DNS vb.) zafiyetleri
• Zamanında yapılmayan işletim sistemi ve firmware güncellemeleri
• Yazılım açıkları
• Sıfır gün (zero day) açıkları
• P2P dosya paylaşım ağ bağlantıları
• Şifreleme kullanılmayan veri aktarımları
• Halka açık kablosuz ağlar
• Zararlı yazılımlar
• Son kullanıcı zafiyetleri
• Ağ ve sistem yöneticilerinin ihmali

Ağ saldırılarını algılama ve önleme teknikleri, kurumların KVKK kapsamındaki tedbirleri
almasında önemli bir yere sahiptir. IDS (Intrusion Detection System) ve IPS (Intrusion Prevention
System) bu tekniklerin yerine getirilmesinde kullanılan araçlardır.

<h3>Saldırı Tespit Sistemi (IDS)</h3>

IDS; ağdaki tüm trafiği sürekli dinler, veri paketine bakar, saldırı olarak tanımlanan işlemleri
tespit ettiği an uyarı sistemi aracılığıyla sistem yöneticisine veya SIEM sistemine bilgi (alarm) verir.
 Siber Güvenliğe Giriş 37
SIEM sistemine gelen alarmlar bazen hatalı olabilir. SIEM (Security Information and Event
Management) bu alarmları analiz edip hangilerinin hatalı, hangilerinin hatasız olduğunu
belirlemeye çalışır. Sistem yöneticileri de uyarılara göre gerekli önlemleri alarak saldırıları
engelleyebilir. IDS, dinlediği trafiğin kaydını tutabilir ve rapor oluşturabilir.
IDS cihazı genellikle switch (anahtar) cihazına bağlanır. IDS switch cihazına bağlanırken SPAN
portunu kullanır.

<img src="https://github.com/FazzPy/security/blob/main/img/ids.PNG">


SIEM, Güvenlik Bilgisi ve Olay Yönetimi Sistemi olarak tanımlanır. SIEM, ağ saldırılarını daha
hızlı bir şekilde tespit edebilmek için ağdaki güvenlik cihazlarında tutulan bütün logları toplayan,
analiz eden ve gerektiğinde uyarı veren bir yazılımdır.


IDS araçları, imza ve davranış tabanlı olmak üzere iki tür çalışma şekline sahiptir.
İmza Tabanlı IDS: Dinlediği ağ trafiğini kendi veri tabanındaki saldırılara ait imzaları (kural
listeleri) sorgulayarak karşılaştırır. Bunun sonucunda alarm verip vermeyeceğini kararlaştırır.
İmzaların bulunduğu veri tabanı sürekli güncel tutulmalıdır.
Davranış Tabanlı IDS: Normal davranışa sahip trafiği analiz ederek dinlediği ağ trafiği ile
karşılaştırır. Dinlenen trafik, normal davranışa sahip trafiğe benzemiyorsa anomali olarak
sınıflandırılır.

<h3> Saldırı Önleme Sistemi (IPS) </h3>

IPS, üzerinden geçen trafiği bölmeden çalışır ve trafiğe ait tüm paketleri derinlemesine
inceler. Paketlerin hangisinin saldırı niteliği taşıdığını, hangisinin zararsız olduğunu tespit ederek
ağı koruma altına alır. IPS, saldırıları etkili olmadan önler. Ayrıca daha önceden tespit edilmesi
mümkün olmayan saldırıları da algılar.

IPS cihazı genellikle güvenlik duvarının arkasına bağlanır. IPS, paketleri dâhilî ağa ileten iletişim
yolunun içindedir.

<img src="https://github.com/FazzPy/security/blob/main/img/ips.PNG">

IPS araçları, imza ve davranış tabanlı olmak üzere iki tür çalışma şekline sahiptir.
İmza Tabanlı IPS: Ağ trafiğini kendi veri tabanındaki saldırılara ait imzalar (kural listeleri) ile
karşılaştırır. İmza ile eşleşen veri paketleri tespit edildiğinde trafik akışı engellenir.
Davranış Tabanlı IPS: Ağdan farklı zamanlarda alınan trafik örnekleri, ağın normal davranışına
göre istatiksel sapmalar oluşturursa anomali olarak sınıflandırılır. Bu çalışma şeklinde saldırı
içermeyen trafikler de engellenebilir.

Saldırı tespit ve önleme sistemleri, yazılımsal veya donanımsal olarak üretilen güvenlik
sistemleridir. IPS ve IDS cihazları bir arada kullanıldığında IDPS (Intrusion Detection and
Prevention Systems) olarak tanımlanır. Gelişmiş sistemlerde IPS ve IDS bütünleşik olarak kullanılır.

<h3> HONEY POT <h3>
 
 Bal küpü, saldırgan hakkında bilgi toplamaya yarayan tuzak sunucudur. Öngörülebilir kötü
niyetli davranışları sergileyerek saldırganın dikkatini çeker. Bal küpünde saldırganın davranışı
yakalanır, günlüğe kaydedilir ve analiz edilir. Bunun sonucunda ağ yöneticisi daha fazla bilgi elde
edebilir, daha iyi bir savunma gerçekleştirebilir. Honeypot; saldırıları tespit etmek, yavaşlatmak,
gerçek sistemi gizlemek için kullanılan bir teknolojidir.
 
<h3>Ağ Trafiğinin Kontrol Altına Alınması</h3>
 
 Gelen ve giden ağ trafiğinin kontrol altına alınması, ağ güvenliğinin sağlanması için güvenlik
duvarı (firewall) kullanılması oldukça önemlidir. Güvenlik duvarı, haricî ağdan gelen ve istenmeyen
trafiği engeller. Bazen güvenlik duvarından geçen trafikte istenmeyen paketler olabilir. Bu nedenle
güvenlik duvarları saldırı tespit ve önleme sistemleri ile desteklenmelidir. 
 
 <h3>Güvenlik Duvarı (Firewall)</h3>
 
 Güvenlik duvarı genellikle ağın ve bilgisayarların yetkisiz erişimlerden korunmasını sağlayan
yazılım veya donanım olarak tanımlanmaktadır. Yapılarına göre güvenlik duvarı türleri aşağıda
verilmiştir. 

 Yazılımsal Güvenlik Duvarı: Daha çok ev ve küçük ofislerde internet güvenliğini sağlamak,
son kullanıcı cihazlarını zararlı yazılımlardan korumak amacı ile kullanılmaktadır. Windows için
Defender, Linux için IPTables yazılımsal güvenlik duvarı örnek olarak verilebilir.
 
 Donanımsal Güvenlik Duvarı: Ağı korumak için ek güvenlik sunan cihazlardır. Ayrı bellek ve
işlemci kullanan bu cihazlar, yüksek bant genişliğinde çalışabilir. Daha çok kurumsal ağlarda tercih
edilir
 
 Paket filtrelemeli güvenlik duvarları, router (yönlendirici) ile entegre çalışır. Bu tür güvenlik
duvarlarında Erişim Kontrol Listesi (ACL-Access Control List) kullanılır. ACL kullanılarak kurallar
tanımlanır. Güvenlik duvarından geçen her bir pakete bakılır. Ağ trafiği önceden tanımlanmış
kurallara uygunsa paketin geçişine izin verilir. Aksi hâlde paket yok edilir. Paket filtreleme, güvenlik
duvarının her bir portunda dışarıya çıkış veya içeriye giriş yönünde uygulanabilir.
 
 <h3>Birleşik Tehdit Yönetimi (UTM)</h3>
 
 UTM (Unified Threat Management), her türlü tehdidi tek cihazla engelleyebilen birleşik
güvenlik sistemidir. UTM cihazları temelde güvenlik duvarı olarak çalışır. Gelen ve giden ağ
trafiğini kontrol ederek istenmeyen durumları engeller. Bu cihazlar ayrıca IPS/IDS, web filtreleme,
içerik filtreleme, spam e-posta filtreleme, casus yazılım önleme, anti-virüs, VPN ve log tutma
hizmetlerini de gerçekleştirir.
 
 <h3>Yeni Nesil Güvenlik Duvarı (NGFW)</h3>
 
 NGFW (Next Generation Firewall); DLP, IPS, IDS, içerik filtreleme gibi güvenlik sistemlerini
tek bir yapıda toplayan kapsamlı ve tümleşik bir cihazdır. Bu cihazların en önemli özelliği kimlik
denetimidir. Kimlik denetimi, sistemdeki kullanıcının IP adresi değişse de aynı yetkilerle ağa
ulaşabilmesini sağlar. Bunlar, port üzerinde çalışan uygulama ve cihazların kontrolünü yapar. Her
türlü ağ protokolünü kontrol ederek güvenli bir katman oluşmasına yardımcı olur. Bu sayede
karmaşık saldırılar tespit edilip engellenebilir.
 
 Data Loss Prevention (DLP), veri kaybını önleme olarak tanımlanır. DLP, kişisel verilerin ağdan
çalınmasını ve kurum dışına sızmasını önlemek için tasarlanmış bir teknolojidir
 
<h3> Web Uygulama Güvenlik Duvarı (WAF) <h3>
 
 WAF (Web Application Firewall); karmaşıklaşan web trafiği üzerinde detaylı inceleme yaparak
anormallikleri filtreleyen ve gelen isteklerden saldırgan amaçlı olanları engellemeye çalışan bir
araçtır (Görsel 1.18). WAF, OSI modelinin yedinci katmanında çalışır. HTTP, HTTPS, SOAP, XML,
RPC gibi protokoller üzerinde detaylı paket incelemesi yaparak zararlı istekleri bloklar.
 
 <h3> Yetkisiz Erişimin Engellenmesi </h3>
 
 Yetkisiz erişimin engellenmesi için OSI modelinin veri bağı ve ağ katmanı düzeyinde gerekli
teknikler uygulanmalıdır. Yerel alan ağına bağlanan saldırgan o ağın tüm imkânlarından
yararlanabilir. Kablosuz ağların yaygınlaşması, yetkisiz erişimlerin artmasına neden olmaktadır.
Yetkisiz erişimi engellemek amacıyla veri bağı katmanı seviyesinde alınabilecek önlemler
şunlardır:
• Switch cihazına bağlı bilgisayarları mantıksal olarak gruplandırmak, gruplar arasındaki trafiği
 sınırlandırmak ve güvenliği artırmak için VLAN oluşturulabilir.
• Switch üzerinde port security yapılandırması gerçekleştirilebilir.
• Switch üzerinde PortFast, Root guard, BPDU guard aktif edilerek STP saldırıları azaltılabilir.
• Switch cihazının sadece gerekli olan portları trunk yapılandırılarak VLAN hopping atakları
 azaltılabilir.
 
 • Switch cihazının her portu için statik MAC adresler ayarlanabilir.
• Switch cihazının sınırlı sayıda MAC adresini otomatik öğrenmesi ayarlanabilir.
• Kullanılmayan tüm switch portları kapatılıp kullanılmayan bir VLAN’a taşınabilir.
• Switch cihazı fiziksel olarak gizli bir bölmede saklanabilir.
• Kablosuz ağlarda şifreleme ve kimlik doğrulama kullanılabilir.
• Kablosuz ağlarda SSID gizlenebilir.
• Kablosuz erişim noktasının varsayılan parola ve kullanıcı adları değiştirilebilir.
Yetkisiz erişimi engellemek amacıyla ağ katmanı seviyesinde alınabilecek önlemler şunlardır:
• Donanımsal güvenlik duvarı kullanılabilir.
• Erişim kontrol listeleri kullanılabilir.
• Saldırı tespit ve önleme sistemleri kullanılabilir.
• Sanal Özel Ağ (VPN) kullanılabilir.
 
 
